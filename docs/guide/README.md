# Tanıstırıw

Assalawma aleykum. Bul qaraqalpaq tili grammatikası **JavaScript** tiline arnalǵan kishigirim kitapxana. Kitapxananı `NPM` arqalı proektińizge qosıp alsańız boladı. Bul kitapxananı jaratıwdan maqset ne edi?


## Mashqala

Jaqında islep atırǵan proektimde tómendegidey mashqala payda boldı.
> ![Skrinshot](/screenshot01.png)

Bul jerde kórip turǵanıńızday qala atı **paydalanıwshı** (***user***) tárepinen kiritiliwi ya bolmasa **maǵlıwmatlar bazas** (***database***) ınan alınıwı múmkin. Al, bul óz ornında seplik qosımtaların jalǵaǵanda úlken qolaysızlıq tuwdıradı. Usı mashqalanı sheshiw ushın kishigirim funkciya jazbaqshı boldım biraq bunı kelistire almadım hám bul ústine qay waqıtta qanday qosımta qosıwdı biliw qıyın (***tricky***) boldı.

## Sheshim
Eń dáslep grammatikalıq qaǵıydalardı eske túsirip alıw birinshi másele boldı. Dáslep bul `NPM` paketti seplik dep shıǵarmaqshı bolıp edim biraq onıń menen qosımtalardı anıqlaw ushın fonetikanıń kóp aspektleri kerek boldı.
> Mısalı: buwınǵa bóliw, aqırǵı buwın túrin anıqlaw, dawıslı, dawıssız seslerdi ajratıw hám olardı óz náwbetinde únli ya únsizligin anıqlaw h.t.b. tiyisli boldı.

Sol sebepli paketti `qaraqalpaq-tili-grammatikası` etip qayta atawǵa tuwra keldi.



### Paydalanılǵan grammatik qaǵıydalardı [grammatika](/grammar) bóliminde oqıp tanıssańız boladı.